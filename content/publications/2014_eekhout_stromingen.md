+++
abstract = "In de beek de Hooge Raam is een beekherstelproject gekoppeld aan een uniek veldexperiment. Het doel van het veldexperiment was om over een periode van drie jaar de temporele morfodynamiek te volgen van een rechte beekloop met een breed en ondiep dwarsprofiel. Ongeveer 8 maanden na aanleg zijn alternerende banken ontstaan. In eerste instantie namen de banklengte en bankamplitude toe. Vervolgens stabiliseerde de banklengte, maar nam de bankamplitude af. Uiteindelijk verdween het regelmatige alternerende bankenpatroon en maakte het plaats voor een grillig bodemprofiel. De dynamiek van de alternerende banken liep parallel aan het verloop van het bodemverhang; het bodemverhang halveerde van initieel 1,8 m/km naar 0,9 m/km. Het uiteindelijke bodemverhang ligt tegen de bovengrens van bodemverhangen die typisch zijn voor laaglandbeken. Het is daarom onwaarschijnlijk dat alternerende banken in laaglandbeken zullen ontstaan. Dit alternatief voor hermeandering is waarschijnlijk niet geschikt voor het herstel van laaglandbeken. Hermeandering lijkt daarom nog steeds de meest effectieve methode om de ruimtelijke stromingsvariatie in Nederlandse laaglandbeken terug te brengen."
authors = ["JPC Eekhout", "AJF Hoitink", "E Mosselman", "M Kits", "M Talsma"]
date = "2014-06-04"
publication_type = "6"
publisher = "H2O"
status = ""
volume = "20"
issue = "2"
pages = ""
title = "Veldexperiment in de Hooge Raam: winst voor beekherstel en landschap"
doi = ""
url_article = "https://www.nhv.nu/stromingen/2014"
url_dataset = ""
url_pdf = "Eekhout et al. - 2014 - Stromingen.pdf"
url_slides = ""
url_video = ""
url_code = ""
project = "morfologische_en_ecologische_aspecten_van_hermeandering"
openaccess = true
+++